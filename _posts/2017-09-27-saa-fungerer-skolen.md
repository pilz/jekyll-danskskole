---
title: "Skolesystemets opbygning"
subtitle: Sådan fungerer vores skolesystem
layout: default
modal-id: 5
date: 2014-07-17
thumbnail: skole-struktur-thumbnail.png
img: skole-struktur.png
alt: "Sådan fungerer vores skolesystem"
description: "Sådan fungerer vores skolesystem"
---
 

Skoleundervisningen er fra skoleåret 2017/18 inddelt i tre trin.

 

### Trin 1: 

Skolestart. Undervisningen er for børn der er på nippet til at starte i skole eller lige er startet i skole. Fagligt er det bogstaverne og deres lyde på dansk som gennemgås. For at børn kan deltage på dette trin i flere år gennemgås alfabetet fortløbende. Det vil sige at hvis sidste bogstav der blev gennemgået i det gamle skoleår var ‘j’, så starter undervisningen i det nye skoleår med ‘k’. Trin 1 er det tidligere 0.+1. klasse.

 

### Trin 2: 

Mellemtrinnet. Dette trin er henvendt til børn der har lært alfabetet. Fagligt begynder børnene her at lære at læse og skrive på dansk. Det er samtidig trinnet, hvor indlæring stadig i en høj grad sker gennem leg. Trin 2 er det tidligere 2.+3. klasse. Her er det hensigtsmæssigt at lade børnene blive så længe de har brug for at øve at læse.

 

### Trin 3: 

Det øverste trin for unger omkring de 10-11 år og opefter. Der er ikke nogen øvre aldersbegrænsning på, men derimod et tilbud til alle børn der gerne vil blive bedre til dansk i skrift og tale. Vi tænker, at Trin 3 giver mest mening for børn der mindst går i 4. klasse i det tyske system.

 

Undervisningsniveauet stiger for hvert trin, men det er ikke kun barnets danske niveau der bestemmer, hvilket trin det hører til, deres tilknytning til de andre børn vejer også tungt. 

 

### Legegruppen:

Legegruppen er for børn der endnu ikke er parate til strukturen i en skoleklasse. Typisk er det for børn under 5 år. Børn over 3 år kan deltage i legegruppen uden deres forældre, som kan gå efter sanglegene.

 

Børn fra 0-3 år kan deltage med deres mor eller far i den første time (sanglege). Efter sanglegene er der:

### Forældre-barn-træf

Fra september 2017 starter vi et nyt initiativ op til danske forældre i München! Sideløbende med skoleundervisningen vil der finde et forældre-barn-træf sted i vores lokaler i Pasing.
Her kan du ca. hver anden lørdag mødes med andre forældre og udveksle erfaringer, drikke kaffe og hygge jer sammen med jeres børn. Dette tilbud er åbent for alle interesserede forældre med småbørn mellem nul og tre år.
 

 

## Bestyrelsen

 

Bestyrelsen vælges på medlemsforsamlingen for en periode af 2 år. Bestyrelsesarbejdet er frivilligt og ulønnet og da der altid er en masse at lave, glæder vi os meget over hjælpende hænder. 

Den aktuelle bestyrelse er blevet valgt den 2. Juli 2016 og vi står altid gerne til rådighed, hvis du har spørgsmål.

 

## Kontakt

Skriv gerne til os, hvis du har spørgsmål til skolen.

<a href="#contact" type="button" class="btn btn-xl page-scroll" data-dismiss="modal">Kontakt</a>


