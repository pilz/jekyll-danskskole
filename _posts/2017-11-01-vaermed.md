---
title: "Har du lyst til at være med?"
subtitle: "Lyst til at arbejde med børn og unge?"
layout: default
modal-id: vaermed
date: 2014-07-17
thumbnail: vaeremed-thumbnail.jpg
img: vaeremed.jpg
alt: "Tilmeld dig til den danske skole."
description: "Har du lyst til at arbejde med børn og unge? Vil du gerne gøre en aktiv indsats i den Danske Skole i München? Så kontakt os! Vi kan bruge alt, stort og småt."
---


Vi har følgende betalte stillinger:

### Lærer

Som lærer står man 100% for undervisningen på det pågældende trin. Vi har nogen gamle skolebøger, men man er også frit stillet til at finde materiale på nettet. Undervisningen skal handle om dansk sprog, kultur og historie. 

Aflønningen er 80€ per lørdag i form af en skattefri godtgørelse under reglerne for frivilligt arbejde for foreninger.

### Hjælpelærer

Som hjælpelærer støtter man læren under hele undervisningen. 
Aflønningen er 30€ per lørdag i form af en skattefri godtgørelse under reglerne for frivilligt arbejde for foreninger.

### Vikar

De fleste af vores lærere/hjælpelærere er startet i skolen som vikarer. Det er en god måde at se det hele lidt an på inden man binder sig til et helt skoleår. Vi har altid brug for vikarer, så skriv endelig til os, hvis du er interesseret. 

Hyppighed: kl.10-13 på udvalgte lørdage (se undervisningskalenderen).


### Ubetalt frivilligt arbejde

Skolen bliver drevet af forældre til børn i skolen, som alle arbejder ulønnet. Vi er organiseret i en bestyrelse, som varetager den administrative side af foreningen. 

Opgaver som falder uden for bestyrelsen er blandt andet Hjemmesiden og Biblioteket, samt den nystartede Sponsor-arbejdsgruppe. Hvis man har lyst til at lægge kræfter i et målrettet project eller arbejdsområde uden for bestyrelsen, kan man dermed også melde sig under fanerne. 

Man kan som forælder også melde sig til at hjælpe med festerne. Der er 3 faste fester om året, hvor der altid kan bruges et par ekstra hænder.

Har du en hobby eller et job du gerne vil fortælle børnene om? Forældre kan også engagere sig i undervisningen ved at holde et oplæg evt. med en aktivitet der får børnene til at snakke om emnet. Kontakt bestyrelsen eller lærerne hvis du har lyst til at være med. 


> *"På den danske skole i München er vi en gruppe af voksne, der alle nyder samværet med børnene samt at lære fra os af de danske værdier. 
> Det er skønt at være en del af en så stærk og tæt gruppe!
> Den positive stemning blandt børnene og de voksne giver plads til spørgsmål og hjælp blandt alle.
> Det er rart og trygt at have et sundt samarbejde mellem bestyrelsen, lærerne og forældrene.
> Gruppen af voksne kan træde til når der er afbrud eller en lærer er forsinket og jeg er bestemt glad og stolt af at være en del af Den Danske Skole!”*
>
> **- Mikkel Tøttrup**

